<html lang="en">
  <head>
    <meta charset="utf-8">
    <title>Wiersz</title>
    <link rel="stylesheet" type="text/css" href="style.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inconsolata:wght@300;700&family=Open+Sans:ital,wght@0,700;1,300&display=swap" rel="stylesheet">
  </head>
  <body>
    <h1>Adam Mickiewicz. Wiersz pt. Burza</h1>
    <p>
      Zdarto żagle, ster prysnął, ryk wód, szum zawiei,<br>
      Głosy trwożnej gromady, pomp złowieszcze jęki,<br>
      Ostatnie liny majtkom wyrwały się z ręki,<br>
      Słońce krwawo zachodzi, z nim reszta nadziei.
    </p>
    <p>
      Wicher z tryumfem zawył, a na mokre góry<br>
      Wznoszące się piętrami z morskiego odmętu<br>
      Wstąpił genijusz śmierci i szedł do okrętu,<br>
      Jak żołnierz szturmujący w połamane mury.
    </p>
    <p>
      Ci leżą na pół martwi, ów załamał dłonie,<br>
      Ten w objęcia przyjaciół żegnając się pada,<br>
      Ci modlą się przed śmiercią, aby śmierć odegnać.
    </p>
    <p>
      Jeden podróżny siedział w milczeniu na stronie<br>
      I pomyślił: szczęśliwy, kto siły postrada,<br>
      Albo modlić się umie, lub ma z kim się żegnać.
    </p> 
  </body>
</html>
